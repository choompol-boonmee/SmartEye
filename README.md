# โครงการ ตาอัจฉริยะ วิถีพอเพียง (StartEye.popiang.com)
## แนวคิด
ปัจจุบันเทคโนโลยีกล้องดิจิทัล วิวัฒนาการไปมาก กล้องมีขนาดเล็กลง ราคาถูกลง
นอกจากนี้ เทคโนโลยีแมชชีนเลิร์นนิ่ง (Machine Learning : ML) ก็วิวัฒนาการไปมาก เช่นกัน
ด้วยการพัฒนาซอฟต์แวร์ใน สไตล์เปิดเผยและแบ่งปัน หรือ โอเพ่นซอส ทำให้ใครก็สามารถ คิดค้นและสร้าง
ระบบกล้องดิจิทัลที่มีความชาญฉลาด ได้ง่ายดายขึ้น 
ระบบคอมพิวเตอร์มีขนาดเล็กลง เช่น Single Board Computer (SBC) มีขนาดเล็กใกล้เคียงกับบัตรประชาชน
ก็สามารถนำมาใช้วิเคราะห์ตรวจจับภาพจากกล้องดิจิทัล ได้อย่างมีประสิทธิภาพ

โครงการ "ตาอัจฉริยะวิถีพอเพียง" นี้ มีแนวคิดว่า กล้องเปรียบเสมือนตา รวมกับสมองดิจิทัล 
เป็นเทคโนโลยีที่เราสามารถพัฒนาขึ้นได้เอง ควรส่งเสริมให้เกิดพัฒนาขึ้นเอง 
โดยเน้นประโยชน์ต่อสังคม คำนึงถึง ความพอประมาณ ความมีเหตุมีผล และ การมีภูมิคุ้นกัน ซึ่งเป็นหลักการสำคัญของ วิถีพอเพียง
นอกจากนี้ยังคำนึงการเปิดเผยความรู้ การสร้างคน การถ่ายทอด ความรู้และทักษะที่จำเป็นในการพัฒนาระบบได้ด้วยตนเอง
ทั้งในระดับพื้นฐานง่ายๆ ระดับปานกลาง และระดับสูง

ความพอประมาณ หมายถึง การเลือกใช้ กล้องดิจิทัล ให้เลือกตามวัตถุประสงค์ ไม่จำเป็นต้องใช้กล้องที่มีราคาแพง
การเลือกใช้ระบบคอมพิวเตอร์ขนาดจิ๋วที่ราคาแพงเกินความจำเป็น จำนวนกล้องและฟังชั่นที่จำเป็นก็พอเหมาะพอสม
กับความจำเป็น วัตถุประสงค์ของการใช้งาน ความพอประมาณนี้จะช่วยให้เราพัฒนาไม่ทำเกินตัว ทำเท่าที่ทรัพยากรมี
ไม่ต้องกู้หนี้ยืมสิน และไม่ต้องรอของบประมาณ

ความมีเหตุมีผล หมายถึง การเลือกใช้เทคโนโลยี หรือการจัดหา ให้ยืนอยู่บนความมีเหตุมีผล
จะเลือกใช้วัสดุอุปกรณ์อะไร ให้คำนึงความจำเป็นตามเหตุผล ไม่ใช่ตามความนิยม หรือคำโฆษณา
ความมีเหตุมีผลนี้ จะช่วยให้เราสามารถพัฒนาระบบดิจิทัล และพัฒนาคุณภาพชีวิต ได้อย่างเหมาะสมและยั่งยืน

การมีภูมิคุ้มกัน หมายถึง การรู้เท่าทัน และความสามารถในการพัฒนาระบบดิจิทัลใช้เองได้
ทำให้ยึดติด หรือ พึ่งพาการบริโภคน้อยลง นอกจากลดค่าใช้จ่ายแล้ว ยังสามารถพัฒนาคุณภาพชีวิต
เทียบเท่า หรือ ดีกว่าอารยะประเทศ เกิดความภูมิใจในสิ่งที่เราได้ทำขึ้นมาเอง

นอกจากนี้ วิธีพอเพียงยังมีอีกสององค์ประกอบที่สำคัญอีกสองประการคือ ความรู้ และ คุณธรรม
ซึ่งหมายถึงการพัฒนาองค์ความรู้ และการพัฒนาคนให้มีความรู้ และใช้ความรู้นั้นให้เกิดความดีงานขึ้นในสังคม
โดรงการนี้เกิดขึ้นเป็นแรกในโรงเรียนเล็กๆ แห่งหนึ่ง ชื่อ โรงเรียนดงประคำพิทยาคม
ที่ถึงแม้ครูอาจารย์จะมีอยู่เพียงแค่ไม่กี่คน แต่มีความตั้งใจที่จะพัฒนาเยาวชน ให้เติบโต เจริญรุ่งเรือง เป็นที่พึ่งของสังคมในอนาคต

## วัตถุประสงค์
1. เพื่อพัฒนาระบบกล้องดิจิทัลที่มีความชาญฉลาด โดยยึกหลักวิถีพอเพียง
2. เพื่อเปิดเผยและถ่ายทอดองค์ความรู้การพัฒนาตาอัจฉริยะวิถีพอเพียง
3. เพื่อส่งเสริมการพัฒนาเด็กและเยาวชน พัฒนาตนเองเกี่ยวกับ ระบบตาอัจฉริยะ

## กิจกรรม
1. กิจกรรมพัฒนาต้นแบบ ระบบ "ตาอัจริยะวิถีพอเพียง"
2. กิจกรรมค้นคว้าหาแนวทาง ออกแบบและพัฒนา ซอฟต์แวร์และฮาร์ดแวร์ ให้เกิดประโยชน์ต่อการจัดการศึกษา
3. กิจกรรมทดสอบประเมินผล พัฒนาปรับปรุง ในลักษณะการวิจัยพัฒนาอย่างค่อยๆเป็นค่อยๆไป เพื่อให้เกิดประโยชน์สูงสุด ภายใต้หลักการวิถีพอเพียง
4. กิจกรรมเผยแพร่แนวคิด ส่งเสริมและสนับสนุน ชุมชนและสังคมอื่น ให้เกิดการพัฒนาไปด้วยกัน
5. กิจกรรม ส่งเสริม สนับสนุนให้เยาวชน นักเรียน ได้มีโอกาสในการพัฒนาความรู้เกี่ยวกับ โครงการ

